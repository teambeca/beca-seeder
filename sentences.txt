Reber bu şekilde hafıza kapasitesinin büyük bir artış gösterdiğine, “tonlarca alan” açtığına işaret ediyor.
O halde olağanüstü hafıza kapasitesi olan insanların beyinleri de mi olağanüstü?
Pi sayısını ezberleyen Lu gibi insanlar normal olduklarını, sadece seçili bilgileri hatırlama konusunda beyinlerini eğittiklerini ifade ediyor.
ABD Hafıza Şampiyonu Nelson Dellis, bu konuya eğilim göstermeden önce çok kötü bir hafızası olduğunu, ancak pratik yoluyla durumun değiştiğini söylüyor.
Provine, “Karşılarında biri esnediğinde insanların yüzde 50'sinin de esneyerek karşılık verdiğini” belirtiyor.
“Öyle bulaşıcı ki birinin esnediğini görmek, duymak, hatta sadece bu konuda okumak bile esneme eylemini tetiklemeye yetiyor,” diyor.
Bu özelliğinden dolayı bazı uzmanlar esnemenin ilkel bir iletişim biçimi olup olmadığını merak etmeye başladı.
Eğer öyle ise esneyerek ne anlatılmak isteniyordu?
Genellikle yorgun olduğumuzda esnediğimiz için bazıları bu yolla herkesin biyolojik saatini aynı ayara getirme işlevi görüyor olabileceğini iddia etti.
Bern Üniversitesi'nden Christian Hess de bu fikirde: “Esnemenin bir sosyal grubun davranışlarını eşzamanlı kılma, örneğin herkesin aynı zamanda uyumasını sağlama gibi bir sinyal işlevi olabilir,” diyor.
Böylece ertesi gün grup üyeleri çok daha verimli çalışabilir.
Fakat stresli olduğumuz zaman da esneriz.
Atletler yarış öncesi, müzisyenler konser öncesi bol bol esner.
Bu nedenle Provine da dahil olmak üzere birçok uzman esnemenin beyni canlandırıcı bir işlevi olduğuna, uyku çöktüğünde uyanıklığı, dikkat dağıldığında yeniden toplanmasını sağladığına inanıyor.
Grup içinde yayılmasıyla da herkeste aynı dikkat seviyesinin gelişmesi, böylece örneğin herhangi bir tehlikeye karşı daha uyanık hale gelmeleri mümkün oluyor.
Fransız araştırmacı Olivier Walusiski ise beyin etrafında omurilik sıvısının pompalanması yoluyla sinir hücrelerinin daha aktif hale geldiği görüşünde.
Yakın zamanda ise bütün bu fikir ayrılıkları ve kafa karışıklığına son verme umuduyla New York Üniversitesi'nden Andrew Gallup yeni bir teori geliştirdi.
Gallup'a göre esneme yoluyla aslında beynimizi aşırı ısınmaktan koruyoruz.
Çenenin şiddetle açılması kanın kafatasında dolaşımını sağlayarak aşırı ısıyı dağıtıyor, esneme sırasında alınan derin nefesle sinüs boşluklarına dolan hava ise beyni serinletiyor.
Gallup bu teoriyi sınamak için insanları farklı sıcaklıklarda esnerken inceledi.
Normal koşullarda insanların yüzde 48'i esnemiş, fakat deneklerden kafalarına soğuk bir bez bastırmaları istendiğinde bu oran yüzde 9'a düşmüştü.
Daha etkili olan şey ise burundan solumaktı.
Bu yolla beyin soğuyor, esneme isteği ortadan kalkıyordu.
Bu teoriyi destekleyen bir gelişme oldu.
Gallup araştırmalarını yayımladıktan kısa bir süre sonra, bazen bir saat süreyle esneme krizine giren iki kadın ona başvurmuştu.
Kadınlardan biri çare olarak kendisini soğuk su dolu küvete attığını söylüyordu.
Gallup onlardan, esneme krizi gelmeden önce ve sonra ağızlarına bir termometre koyup vücut ısılarını ölçmelerini istedi.
Ölçümler, esnemeden önce vücut ısısında az bir yükselme olduğunu ve ısı tekrar 37 dereceye düşünceye kadar esnemenin devam ettiğini gösterdi.
Vücut ısımız uykudan önce ve sonra biraz yükselir.
Bu durum o anlarda neden esnediğimizin açıklaması olabilir.
Beyni biraz serinletmek dikkatimizi daha fazla yoğunlaştırmamızı sağlayabilir.
Sıkılıp dikkatimiz dağıldığında bu nedenle esniyor olabiliriz.
Fakat Gallup'un teorisi bu konuda araştırma yapan herkesi tatmin etmedi.
Bazıları onun yeterli deneysel veri sunmadığını, bazıları doğrudan insan beyninin ısısını ölçmediğini iddia ediyor.
Provine ise bu teoriye daha olumlu bakanlardan.
Fakat Gallup'un teorisi bazı şeyleri açıklasa da hala yanıtlanmayı bekleyen başka sorular da var.
Örneğin anne karnındaki fetüs neden esniyor olabilir?
Provine bebeklerde esnemenin yetişkinlerden daha önemli rol oynadığına, akciğerlerinin gelişimine yardımcı olduğuna inanıyor.
Bir zamanlar çocuklukta sorulan bu soru bugün nörologların da gündeminde.
Avustralya'daki Monash Üniversitesi'nden George Van Doorn bu durumun “bilinç ve öz ayrımsama gibi daha büyük sorulara kapıları araladığını” söylüyor.
Bu nedenle beynin bariyerlerini aşarak insanların laboratuvar ortamında kendi kendilerini gıdıklamalarını sağlamak için biraz da aşırıya kaçan deneylere girişiliyor.
Bilim insanlarının bu konuya ilgisini anlamak için şunu düşünmek gerekiyor: Vücudumuz her hareket ettiğinde farklı duyumlara kapılıp kafamız karışsaydı, sağa sola yönelseydik ne olurdu?
Ya da yürürken elimiz bacağımıza her çarptığında biri bize saldırıyormuş sansaydık?
Kendi hareketlerimiz ile başkalarının eylemleri arasında ayrım yapabilmek bu nedenle kendi varlığımız ile dış varlıkları duyumsamamızın temelini oluşturur.
Bu en akıllı robotların bile taklit edemeyeceği bir özelliktir.
Laboratuvarda kolay taklit edilebilecek örnekler bulmak açısından işte bu araştırmaları yapmak önem taşır.
Londra Üniversitesi'nden Sarah Jayne Blakemore, kendimizden kaynaklı hareketler ile dış kaynaklı hareketler arasında beynin çok kısa bir anda verdiği bu kararı inceleyen ilk bilim insanlarından biri oldu.
Deneklerin avuç içleri başkaları tarafından gıdıklanırken ve bunu kendileri yaparken beyin taramaları çekildi.
Bunun sonucunda, kendi kendimizi gıdıkladığımızda, başkaları gıdıkladığı kadar yoğun duyumlar hissetmez, sakin kalırız.
Blakemore bu süreci atlatıp, insanların kendi kendilerini gıdıklamasının mümkün kılınabileceğini kanıtlamak istedi.
Bunun için, deneklerin bir çubuğu hareket ettirerek ucundaki süngerle bazen anında, bazen de 200 milisaniye gecikmeyle avuç içlerini gıdıklamasını sağlayacak bir makine geliştirdi.
Gecikme süresi uzadıkça süngerin daha fazla gıdıklama duyusu yarattığı görüldü.
Buna muhtemelen beyinciğin öngörüsü ile kişinin gerçek duyumu arasında örtüşme olmaması neden olabilirdi.
Blakemore'un bu çalışması üzerine başka araştırmacılar da beyni oyuna getirerek insanın kendi kendisini gıdıklamasının sağlanabileceğini öne sürdü.
Manyetik beyin uyarısı yoluyla ayak hareketlerini kontrol ederek insanın kendi iradesi dışında elleriyle ayaklarını gıdıklamasının mümkün olduğu görüldü.
Bu konuda yapılan farklı deneyler oldu ve bazıları kafa karıştırıcı sonuçlar ortaya çıkardı.
Örneğin Van Doorn deneklerini gıdıklamadan önce onlara kendi vücutlarını başkasının gözüyle görme deneyimi yaşattı.
Deneklere videolu gözlükler takılarak deneyi yapan ve önlerinde oturan kişinin gözleriyle kendilerine bakmaları sağlandı.
Hareketlerini eş zamanlı kılarak yavaş yavaş deney yapan kişinin vücudunu kendileri gibi algılamaya başladılar.
Bu yanılgının ortasında deneklerin her iki bedeni de aynı anda gıdıklayan bir kolu harekete geçirmesi gerekiyordu.
Hangi bedenin kendilerine ait olduğu konusunda kafaları karışan denekler gıdıklanmadılar.
Van Doorn şu sonuca vardı: “Başkasının bedenine geçmiş olma hissine kapılsanız da kendi kendinizi gıdıklamanız mümkün değildir.”
Rüyada da insanın kendi kendisini gıdıklamasının olanaklı olmadığı görüldü.
Uzmanlar kendi kendini gıdıklamanın, robotların dokunma ve dokunulma duyuları arasında ayrım yapabilir hale gelmesini sağlayabileceğine ve yapay zekayla ilgili çalışmaları güçlendireceğine inanıyor.
Birçok açıdan güven, toplumu bir arada tutan tutkaldır; onun sayesinde birbirimizle ilişkilerimiz daha sorunsuz olur.
İnternet üzerinden alım-satım işlemleri yaparız; güven üzerine kuruludur bu ilişki.
Yine internet üzerinden organize edilen taşıt paylaşım işlerine, ya da Airbnb gibi kurumlar yoluyla evlerimizin bir odasında yabancıların kalmasına izin veririz.
Kişisel bilgilerimizi şirketlere sunar ve onları saklayacakları konusunda güven duyarız.
Çalışma arkadaşlarımızın görevlerini en iyi şekilde yapacaklarına inanırız.
Kısacası, birbirimizle ilişkilerimiz asgari güven üzerine kuruludur.
Bu güven ise iyi niyet üzerine değil, insanların eylemleri ve gösterdikleri çaba üzerine inşa edilir.
Bireylerde olduğu gibi şirketler açısından da güven vermek büyük önem taşır.
En tepeden en alt kademelere kadar, sadece sözle değil, eylemle de bu güvenilirliğin gösterilmesi gerekir.
Peki nasıl sağlanır bu güven?
Tek tek bireyler için de şirketler açısından da benzer kurallar geçerlidir.
Ayinesi iştir kişinin, lafa bakılmaz.
“Bize güvenin” demek ya da dikkatle tartılmış bir görev tanımı ve ilkeler bildirisi kaleme almak yetmez.
Büyük adımları herkes görür, ama ufak ve önemsiz görülen eylemlerin etkisi daha büyük olur zaman içinde.
İşyerlerindeki uygulama birimlerinin örneğin “çevre koruyan yaklaşımlara sahibiz” diye bir bildirimde bulunması yetmez; bunun nasıl hayata geçirildiği ve sonuçları hakkında da ayrıntılı bir program sunulmalıdır.
Şirketler için de aynı şey söz konusudur; vaatlerini yerine getirmeleri ve günlük uygulamalarıyla güvenilirlik duygusu vermelidir.
Güven inşa etme konusunda en büyük engellerden biri gizliliktir.
Bazı şeyler doğal olarak gizli tutulacaktır; fakat şirketin bunları ifşa etmeden, pratiği konusunda daima şeffaf olması gerekir.
Örneğin kararların alınması aşamasında etkili olan unsurların bir kısmı açıklanabilir durumda olmalıdır.
Yöneltilen soruları yanıtlama konusunda istekli olma ve insanların bilgi almak için soru sormasından gocunmamak da güven sağlar.
Özellikle güvenin yeniden tesis edilmesi gibi bir durum varsa şeffaflık daha da önem kazanır.
İnsanlar bu konunun üstüne gidildiğini, sorumluların cezalandırıldığını ve bu tür olumsuzlukları engelleyecek önlemlerin alındığını görmek ister.
O durumda bile yeniden güveni inşa etmek büyük çaba ve zaman gerektirecektir.
Bir zamanlar iş dünyası liderleri amaçlarına ulaşmak ve hissedarlarını memnun kılmak için her tür yolun mubah olduğunu düşünürdü.
Çevreye verilen zararlara, düşük ücretlere, kötü yönetim pratiklerine göz yumulabilirdi.
Fakat artık tüketiciler de müşteriler de bu yaklaşımı kabul etmiyor.
Şirketlerin güven vermesi için artık sosyal sorumluluk sahibi olması bekleniyor.
Örneğin Apple'ın Çin'de ucuz işgücü kullanması, Starbucks ya da McDonalds gibi şirketlerin ödemeleri gereken vergileri ödememesi tüketiciler, müşteriler ve yatırımcılar tarafından sorumsuzluk olarak görülüyor.
Bireyler açısından da aynı şey söz konusu.
İş arkadaşlarına ya da müşterilere karşı saygılı davranış bekleniyor.
Etik olmayan davranışlarına rağmen yol kat ediyor görünenler önünde sonunda etraflarının boşaldığını ve kendilerini desteklemek isteyen kimsenin kalmadığını görecektir.
Bu ilke, hem bireyler hem de işletmeler açısından, yapılan yanlışların sorumluluğunun üstlenilmesi anlamına geliyor.
Bu yapıldığında ve düzeltmek için adım atıldığında hatalar daha kolay affedilebiliyor.
Netlik ve şeffaflıkla yapıldığında ise güveni pekiştirir.
Kağıt üzerinde yazılı ilkeler ancak uygulanma planları ve somut adımlarla anlam kazanır.
Güven kazanmak ve kazanılan güveni muhafaza etmek sürekli çaba gerektirir.
Mali'nin sunumu ise işle ilgili bile olsa iyi bir konuşmanın nasıl yapılması gerektiğine dair ipuçları veriyor.
İçten yapılan bir konuşma güçlü bir etki bırakır.
Müdürler açısından, personel toplantılarında PowerPoint slaytlarıyla yapılan sunumlar işlerinin bir parçası gibi görülüyor.
Fakat kitleye yönelik konuşmalarda nelere dikkat edilmesi gerektiğine dair eğitimi veren işyeri sayısı çok az.
Harvard İşletme Okulu'ndan Jill Avery bu nedenle kuru, analitik bir konuşma tarzının geliştiğini söylüyor.
Fakat kitleye yönelik konuşma öğrenilebilir bir şey.
Avery, kendi söylemek istediklerinizden çok, dinleyicilerin duymak istediklerine ağırlık vererek konuşmanın planlanmasını salık veriyor.
Ayrıca her konuşmayı giriş, gelişme ve sonuç bölümleri olan bir hikaye olarak ele almak gerekir.
Sadece bazı bilgilerin ve rakamların sıralandığı bir konuşma değil, dinleyicileri bir yerden başka bir yere taşıyan bir yolculuk olmalıdır konuşmada.
Avery'nin verdiği iyi konuşma örneklerinden birinde, Mad Man adlı Amerikan TV programında bir reklamcının kendi aile fotoğraflarını içeren duygusal bir sunum yoluyla Kodak şirketinde işe alınması anlatılıyor.
Sunum yapan kişilerin genellikle slayt ve grafik gibi görsellerin arkasına sığınarak kötü konuşmalarını kapatmaya çalışmalarına çok sık rastlanıyor.
Avery, önce konuşmanın çerçevesini iyi kurmak gerektiğini, diğer medya araçlarına ise ancak ihtiyaç varsa, sunuma ek bir değer katacaksa başvurmanın iyi olacağını söylüyor.
“Tarihteki iyi hatiplerin PowerPoint'i yoktu,” diyor.
Görsellerde ise metin değil, sadece konuşmanın vurgu noktalarını destekleyecek şeylere başvurmak gerektiğini belirtiyor.
Asıl konuşmadan önce, tanıdığınız ve güvendiğiniz birinin önünde prova yapmak işe yarar.
Konuşurken sergilediğiniz herhangi bir tikiniz varsa bu aşamada tespit edip giderebilirsiniz.
Kitlelere yönelik konuşma yaparken sadece sizin korkmadığınızı, herkesin korku yaşadığını bilmek de rahatlatıcı olabilir.
Mali daha sonra öğretmenliği bırakıp konuşmacı olarak işe başlamış.
Çoğunlukla öğretmenlerin düzenlediği etkinliklere konuşmacı olarak çağrılıyor.
“İyi bir konuşmanın ilk adımı, konuşmaya hak ettiği duyguyu katmaktan geçiyor,” diyor Mali.
Almanya'nın sosyal medya alanında düzenlemelere gitmesinin arkasında, yükselen aşırı sağcı ve göçmen karşıtı hareket yatıyor.
Merkel hükümeti ilk olarak 2017 yılında çıkardığı ve kısa adı NetzDG olan yasayla, Facebook, Twitter gibi sosyal medya platformlarını kullanıcıların yayınladıkları içerik konusunda sorumlu hale getirdi.
"Sosyal Ağlarda Yasaların Uygulanmasının İlerletilmesi Kanunu", Batılı demokrasilerde, bu alandaki en kapsamlı ilk hukuki düzenlemelerden biri olarak görülüyor.
Yasa, sosyal ağlarda nefret söylemi, sahte haberler, hakaretler, tehditler, insanları suça veya şiddete teşvik eden yasadışı içeriklerle mücadeleyi hedefliyor.
Yasayla birlikte, Almanya'dan erişilebilen tüm sosyal ağlara, kullanıcıların bu tarz içerikleri şikayet edebilecekleri bir sistem kurmaları zorunluluğu getirildi.
Şikayete konu olan içeriklerin yasaları ihlal edip etmediğini incelemekle yükümlü olan sosyal ağların, ihlal tespit etmeleri durumunda bu içeriği 24 saat içinde silmeleri ya da erişime kapatmaları gerekiyor.
NetzDG uyarınca sosyal medya platformlarının, mahkeme kararı olması halinde, suç teşkil eden paylaşım yapan kişi hakkındaki bilgileri, kişisel hakları ihlal edilmiş olan şikayetçiye iletmelerinin de yolu açıldı.
NetzDG yasasında, kullanıcıların taleplerini inceleyecek şikayet mekanizması oluşturmayan, suç niteliği taşıyan içerikleri zamanında silmeyen sosyal ağlar için para cezaları öngörülüyor.
Ağır ve sistematik ihlallerde, şikayet mekanizması sorumlusuna 5 milyon euroya kadar, sosyal medya platformuna da 50 milyon euroya kadar çıkabilen para cezaları uygulanabiliyor.
Sosyal medya platformlarının hukuken Almanya'da en az bir temsilciye sahip olmaları gerekiyor.
Yasa koyucu bunun "düzenlemelerin etkin şekilde uygulanması" için gerekli olduğuna vurgu yapıyor.
Bugüne kadar NetzDG yasasını ihlalden yalnızca Facebook'a para cezası verildi.
Facebook, geçen yıl Temmuz ayında kesilen 2 milyon euro cezaya itiraz ettiği için yasal süreç devam ediyor.
NetzDG yasasına rağmen son üç yılda aşırı sağcıların sosyal medyadaki ırkçı nefret söylemleri ve ölüm tehditlerinin önüne geçilememesi, Alman hükümetinin üzerindeki baskıyı artırdı.
Nefret suçlarıyla mücadele amacıyla, sosyal medya alanında da, daha kapsamlı yeni düzenlemelere gidildi.
Bu ay parlamentoda kabul edilen nefret suçları ve aşırı sağla mücadele yasa paketi, NetzDG yasasında ve ceza kanununda önemli değişiklikler getiriyor.
Sadece sosyal ağlar değil, video paylaşım platformları da NetzDG yasası kapsamına dahil ediliyor.
Yeni düzenlemelere göre, sosyal platformlar ölüm tehdidi ve şiddete çağrı konulu içerikleri sadece silmekle yükümlü olmayacak, ayrıca suç teşkil eden bu paylaşımları Federal Emniyet Teşkilatı'na (BKA) bildirilecek.
Şüphelilerin kimliklerinin hızlı tespiti için IP adresleri ve bağlantı noktası numaraları da güvenlik güçlerine iletilecek.
Cinayet ya da terör saldırısı planı gibi ağır suçlar söz konusu olduğunda, hakimin onay vermesi şartıyla, güvenlik birimleri ilgili kullanıcıların şifrelerini de sosyal platformlardan talep edilebilecek.
Ceza kanununda yapılan değişiklikle de katalog suçların kapsamı genişletildi.
Bundan sonra fiziki şiddet ve cinsel saldırı tehditleri de, ölüm tehdidi gibi suç sayılacak, internet üzerinden bu tür tehditlerde bulunan sosyal medya kullanıcıları üç yıla kadar hapis cezasına mahkum edilebilecek.
İnternet üzerinden hakaret suçunun işleyenlerin de iki yıla kadar hapis ile cezalandırılması öngörülüyor.
Hükümetin, bir içeriğin hukuka aykırı olup olmadığına ilişkin değerlendirmeyi sosyal medya platformlarına bırakması da endişe yaratıyor.
Hak savunucuları, Facebook ve Twitter gibi sosyal ağların polise verecekleri kullanıcı bilgileri ile devletin elinde "şüpheliler veri tabanı", yani bir anlamda fişlenenler listesi olacağına işaret ediyorlar.
Resmi internet sitesinde sosyal medya düzenlemelerini savunan Merkel hükümeti de bireylerin ifade özgürlüğünü korumanın, devletin görevi olduğunun altını çizdi.
Hükümetin açıklamasında, "Her bireyin kendi düşüncesini, hiç bir etki altında kalmadan, özgür bir şekilde ve açıklıkla ifade edebilmesi, özgürlükçü demokratik bir anayasal düzenin temel taşlarından biridir.
Devletin görevi, elindeki tüm imkanlarla, bu özgürlüğü savunmaktır.
Kabul edilen yasa paketiyle bu hedef doğrultusunda kararlılıkla ilerlenecektir" ifadeleri kullanıldı.
Hem annenin bebeğe hem de bebeğin hayata adapte olduğu bu dönem hekimler ve psikologlar tarafından kritik ve önemli bulunuyor.
Anne ve bebeğin sağlık durumu, doğum hikayeleri, hormonal değişiklikler, ve çevresel faktörler anneleri depresyona itebiliyor.
Peki "post-partum" olarak da anılan lohusalık döneminde neler yaşanıyor?
Yeni doğum yapmış annelere ve uzmanlara sorduk.
Çevrelerinde böyle bir tanıdığı var mıdır diye sorduğumda "Biliyor musun, ben de kürtaj oldum" yanıtını aldım.
Anne olmak istediğimi fark ettiğimde sanırım 12 yaşımdaydım, genç anne olmaya karar vermiştim.
Ama tahmin ettiğimden yaklaşık 10 yıl sonra evlendim.
Uzun bir süre denemelerle geçtikten sonra doktorum bana yumurta sayımın sınırlı olduğunu ve menopoza girmemin yakın olduğunu söyledi, tüp bebek yöntemini denememizi önerdi.
Anne olamayabilirdim, bununla yüzleşmek çok zordu.
Aylar süren hormon tedavileri, kendi kendine iğne vurmalar, sürekli kontroller ve çevreye söylenen bin bir yalanın organizasyonu, ümit dolu bekleyişler, hüsranla sonuçlanan denemeler derken 3. denemede hamile kaldım.
Bir yıl sonra yine tüp bebek yöntemiyle ikinci kez hamile kaldıktan sonra nasılsa bizim normal yollarla çocuğumuz olamıyor diye korunmaya gerek görmedik.
Ama 2 yıl sonra hamile kaldım.
Ne yapacağımı bilemedim.
2 ve 4 yaşlarında iki küçük çocuğum, çok yolunda gitmeyen bir evliliğim ve işsiz bir kocam vardı.
41 yaşındaydım.
En önemlisi, çocuk bakımında eşimin yardımı yok denecek kadar azdı.
Sağlıklı bir karar verebilmek için duygularımı bir kenara bırakıp rasyonel düşünmeye çalıştım.
Ben doğurarak mı doğurmayarak mı o cana haksızlık ederdim?
Sonunda, 42 yaşımda üçüncü bir çocuğa yetecek enerjimin ve gücümün olmadığına karar verdim.
Kürtaj, hayatımda olacağını, yapabileceğimi asla düşünmediğim bir şeydi.
Çok üzüldüm ama pişman olmadım.
2018 Türkiye Nüfus ve Sağlık Araştırması sonuçlarına göre, Türkiye'de 2018'de kürtaj yaptıran hamile kadınların oranı yüzde 6.
Bu oran 2008'de yüzde 10, 1998'deyse yüzde 15'ti.
Yani kürtaj yaptıran hamile kadınların oranı, son 20 yılda 3'te 1 oranında düştü.
Hacettepe Üniversitesi'ne bağlı Nüfus Etütleri Enstitüsü'nün, Cumhurbaşkanlığı Strateji ve Bütçe Başkanlığı'nın desteğiyle yaptığı araştırmasında, bu düşüşün sebeplerinin neler olabileceğine dair bir bilgi yer almıyor.
20 yaşında hamile kaldığımı öğrendim.
Evli değildim, bu ailem için kabul edilemez bir durumdu, böylesine büyük bir sorumluluğu alabilecek durumda da olmadığım için önümde tek seçenek vardı.
Erkek arkadaşım öğrendiğinde ne hissettiğimi, düşüncelerimi sormadan tek çözüm olarak kürtajı masaya koydu.
Her ne kadar ben de bu kararı kesin olarak kendi içimde almış olsam da "Sen ne düşünüyorsun, ne istiyorsun?" sorusunu duymak isterdim.
Oysaki bana sormadan korunmayan ve hamileliğime sebep olan oydu.
Suçluluk duygusu ve endişe içinde erkek arkadaşım ve yakın bir arkadaşım ile hastaneye gittim.
Sanırım toplumsal baskı nedeniyle hastabakıcının bana bakışlarıyla, tavırlarıyla kötü davranmasından da çok korktuğumu hatırlıyorum.
Ama tam aksine çok şefkatliydi ve baş başa kaldığımızda beni teselli etti.
Operasyondan sonra arkadaşımın evinde dinlendikten sonra ailemin evine gitmek zorundaydım.
Evde ne kardeşlerime ne de başka arkadaşlarıma uzun yıllar bu olaydan bahsedemedim.
Uzun yıllar tekrar eden kabuslar gördüm ve yıllar sonra gittiğim bir psikologdan kabuslarımın kürtaj ile ilgili olduğunu öğrendim.
Sonra da bir daha aynı kabusu görmedim.
30 yaşındaydım ve annemi meme kanserinden yeni kaybetmiştim.
Hayatımın oldukça zorlu bir dönemiydi.
Arkadaşlarım vasıtasıyla tanıştığım bir adamın bana olan ilgisi bana çok iyi gelmişti.
Birlikte vakit geçirip sonra sevişiyorduk, sevgili değildik.
Geri çekilme yöntemi ile korunuyorduk, tabii aslında bunun bir yöntem olmadığını test yapıp hamile olduğumu öğrenince anlamış oldum.
En ufak şüphe duymadan hamileliği sonlandırma kararı aldım.
Birlikte olduğum kişiye bunu söyleme ihtiyacı duymadım çünkü sevgilim değildi, hayatımdaki pozisyonunu önemsemiyordum.
Söyleseydim de durum değişmezdi.
Özel bir hastaneden randevu alıp çok sevdiğim iki kadın arkadaşımla gidip kürtaj oldum.
Çok kısa ve zahmetsiz bir işlem zaten.
Kürtaj olmaktan hiç pişmanlık duymadım.
Güvenli bir ilişki içinde değildim, bir çocuğa bakıp sorumluluk alacak bir duyguda hissetmiyordum.
Her şeyden önce çocuk istemiyordum ki halen istemiyorum.
Çocuk istemeyen kadınların sırf hamile kaldıkları için çocuk sahibi olmaya zorlanması tam bir zorbalık.
Kişi kendisini hazır hissediyorsa ve gerçekten istiyorsa çocuk yapmalı.
Dünyaya bir insan getirmek oldukça büyük bir sorumluluk.
Hayatım boyunca kendimi anne olarak düşünmedim.
Zaten birden kendimi 40 yaş üzeri bir kadın olarak buldum.
O dönem uzak ilişki yaşadığım biri oldu.
Adetim gecikince içime bir kurt düştü.
Hastanede kan testi yaptırdım.
Sonuçlar birkaç saat sonra çıkacaktı.
Eve gidemiyordum. Evde annem ve babamla yaşıyordum.
Arkadaşımla oturup sonucun çıkmasını bekledim.
Doktor arayıp sonucun pozitif olduğunu, ancak gebeliğin daha çok başında olduğumu, bunun çocuk sahibi olabilmem için son şansım olabileceğini ve düşünmek için daha zamanım olduğunu söyledi.
Kendimi tüm sorumluluğu bana ait bir çocukla hayal edemiyordum.
Bu arada sevgilim istersem doğurabileceğimi söyledi.
Ama ben yapabileceğimi düşünmüyordum.
Tuhaf duygular içindeydim.
Bu benim başıma gelmiş olamazdı.
Sanki ben hamile kalamazdım.
O sabah erkenden kalkıp annemle babama bir arkadaşımla kahvaltıya gideceğimi söyleyip evden çıktım.
Bir arkadaşım da yanımda olacaktı.
Beni neyin beklediğini bilmediğimden çok tedirgindim.
Sonra beni tekerlekli sandalyeyle doğumhaneye aldılar.
Kendime geldiğimde odadaydım.
Başka bir arkadaşım beni alıp evine götürdü.
O arada duygusal olarak nasıl hissettiğimi bilmiyorum.
Büyük bir boşluk vardı içimde.
Sevgilim yanımda olamadı ama manevi açıdan beni yalnız bırakmadı.
Zaten onu hiç suçlamadım.
Sonra konuyu konuşursam üzüleceğimi düşündüğünden konuyu açmamaya çalıştığını fark ettim.
Oysa konuşmak bana iyi gelebilirdi.
Üzerinden birkaç yıl geçtikten sonra konuştuk.
Kanada ve ABD vatandaşı iş adamı Musk, teknoloji ve uzay alanına yaptığı yatırımlarla tanınıyor.
Musk, ilk yatırımını babasından borç aldığı 28 bin dolarla henüz 24 yaşındayken yaptı.
O dönemde basın kuruluşlarının şehir haberleri almak için kullandığı Zip2 adında bir yazılım geliştirdi.
Musk, daha sonra bu yazılımı sattı ve 22 milyon dolar kazandı.
Daha sonra bugün dünyada milyonlarca kişinin kullandığı çevrimiçi ödeme sistemi PayPal'ı kurdu.
PayPal, 2002 yılında eBay'e 1i5 milyar dolara satıldı.
Elon Musk da özellikle son 15 yıldır dikkatini ve yatırımlarını internetten uzaya yönlendirmeye başladı.
2001 yılında Mars'ta sera kurarak, sebze-meyve yetiştirilmesini öngören "Mars Vahası" projesini geliştirdi.
2002 yılında da uzay araştırmaları teknolojileri geliştiren SpaceX şirketini kurdu.
Burada uzaya gitmek için özel kullanıma açık roketler ve roket motorları geliştiriliyor.
Musk, insanların uzay uçuşlarının maliyetini 10'da birini indirmeyi kendine hedef belirlemiş bir isim.
2011 yılında 10-20 yıl içerisinde Mart yüzeyine insan taşımacılığına başlamayı umduğunu söylemişti.
Ashlee Vance'ın Türkçe'ye de tercüme dilen Elon Musk biyografisine göre, Güney Afrika doğumlu iş adamı, Mars'ta 2040 yılına kadar 80 bin nüfuslu bir koloni kurmak istiyor.
Musk, Eylül 2016'ta Mars'ta koloni kurma planlarının detaylarını açıkladı.
Mars'a insan taşıyacak bu roketin 10 milyar dolara mal olması ve en erken 2024 yılında kalkabilecek duruma gelmesi öngörülüyor.
Mars'a her 26 ayda bir uçuş gerçekleştirilmesi ve her uçuşta da 100 yolcu olması planlanıyor.
Mars'ta 1 milyonluk nüfusa ulaşmak içinse 10 bin uçuş yapılması gerekiyor.
İlk defa 2012 yılında milyarder olan Musk uzay projelerinin yanı sıra elektrikli araba sektörünün önde gelen üreticisi Tesla'nın da ortağı.
Musk, SpaceX şirketini kurmasından bir yıl sonra 2003'te California merkezli Tesla Motors'u kurdu.
Tesla, 2010 yılında dünyanın tamamı elektrik olan ve sıfır emisyonlu ilk spor arabasını piyasaya sürdü.
Şirket aynı yıl halka arz edildi.
Musk, California'nın en büyük otomobil şirketi olan Tesla'nın yüzde 20'sine sahip.
Tesla'nın bugünkü piyasa değeri ise 300 milyar doları geçmiş durumda.
Musk'ın ayrıca yenilenebilir enerji ve ileri teknolojili ulaştırma sektörlerinde farklı şirketlerde yatırımları da bulunuyor.
Musk, 2017 yılında ise Ankara'da Cumhurbaşkanı Recep Tayyip Erdoğan ile görüşmüştü.
Cumhurbaşkanlığı Sözcüsü İbrahim Kalın, Elon Musk'ın Türkiye'ye Türksat 5A-5B uydularının uzaya fırlatılması bağlamında geldiğini belirterek "Yarın bununla ilgili Airbus ile bir anlaşma yapılacak.
O da bunun alt tedarikçilerinden birisi.
Bunu konuştuk" demişti.
Kalın, bunların ayrıca otomobil ve Tesla konularında konuşulduğunu da ifade etmişti.
Yüksek teknoloji alanındaki özgün yatırımları ile tüm dünyada dikkat çeken Elon Musk ile bir görüşmem oldu.
Baktım çok heyecanlı.
Kendisinin vizyonunu, hayallerini bizzat ağzından dinleme imkanım oldu.
Gördüm ki herşey bir hayal ile başlıyor.
Eğer hayal olmazsa ondan sonra bunu gerçekleştirebilmek mümkün değil.
İnsan hayal kurduğu müddetçe yaşar.
Musk Ankara'da Anıtkabir'i de ziyaret etmiş; Mustafa Kemal Atatürk ile ilgili sosyal medyada yaptığı paylaşım çok kez paylaşılmıştı.
Elon Musk ile müzisyen sevgilisi Grimes'ın 4 Mayıs 2020'de X Æ A-12 adını verdikleri bir oğulları dünyaya geldi.
Elon Musk, oğulları olduğunu Pazartesi günü Twitter hesabından duyurmuş ve adının da bir takipçisinin sorusu üzerine X Æ A-12 olduğunu yazmıştı.
Musk'ın toplamda altı çocuğu var.
Beynimizin ne kadarına gerçekten ihtiyaç duyuyoruz?
Beyninin bir kısmı olmayan ya da hasara uğramış olan insanlarla ilgili haberler son zamanlarda medyada birkaç kez yer aldı.
Bu vakalar beynin nasıl çalıştığını tam olarak anlamadığımız gibi onu yanlış ele alıyor olabileceğimizi de gösteriyor.
Birkaç ay önce, bir kadının beyninin arka kısmındaki beyincik bölgesinin olmadığına dair bir haber çıktı.
Yani bu kısım hasar görmüş değildi, hiç yoktu.
Bazı tahminlere göre toplam beyin hücrelerimizin yarısı beyincikte bulunuyor.
Ama 24 yaşındaki bu kadın normal bir yaşam sürüyordu.
Eğitimini tamamlamış, evlenmiş ve normal bir hamileliğin ardından bir çocuk sahibi olmuştu.
Ama bu durumun kadın üzerinde tümüyle etkisi yok denemezdi.
Ömrü boyunca tereddütlü, hantal hareket etmişti.
Ama asıl şaşırtıcı olanı, beyninin bir kısmı olmayıp da hareket edebilmesiydi.
Beyincik beynin öylesine temel bir bölgesidir ki ilk omurgalı canlılarda ortaya çıkmıştır.
Dinozorların hayatta olduğu dönemde bile köpekbalıklarının beyincikleri gelişmiş durumdaydı.
Bu olay beyin konusunda bilimin içinde bulunduğu acıklı durumu gösteriyor.
Beyincik gibi bazı önemli bölgelerin işlevi konusunda bile fikir ayrılıkları var hala.
Bu tür vakalar ortaya çıktığında beyin hakkındaki cehaletimiz de gün yüzüne çıkıyor.
Hastanelerdeki beyin taramaları, beyin yapısının kişiden kişiye farklılık gösterebildiğini ortaya koyuyor.
Bu farklılıkların, yakından gözlendiğinde davranışlarımız üzerinde etkili olduğunu görmek de mümkün olabilir.
Beyinciği olmayan kadın vakası, beyinle ilgili basit bir şemanın bulunmadığını gösteriyor.
Beyni, görme bölgesi, açlık ya da sevgi hissi bölgesi gibi bölümlere ayırarak basitleştirmek cazip gelse de aslında beyinde böyle bölgeler yoktur.
Çünkü o, her işlevden sadece bir bölgenin sorumlu olduğu teknolojik bir aygıt değildir.
Bir başka vaka ise bir süredir beyninde şerit paraziti ile yaşayan bir adamla ilgili.
Dört yıldan beri beyne yuvalanmış olan bu şerit, epilepsi krizlerine benzer nöbetlere, hafıza sorunlarına ve ilginç koku duyumlarına yol açmış.
Aslında beyinde canlı bir varlığa rağmen az denebilecek yan etkiler bunlar.
Beyin gelişmiş bir teknolojik aygıt olsaydı işlemeye devam etmesi mümkün olmazdı.
Beynin dayanıklılığının nedenlerinden biri onun ‘esnek' olması, bulunduğu ortama uyum sağlama özelliği.
Bir başka neden ise Nobel Ödülü sahibi nörolog Gerald Edelman tarafından geliştirilen bir konseptle ilgili olabilir.
Edelman biyolojik fonksiyonların çok sayıda yapı tarafından desteklendiğini fark etmişti; örneğin bir tek fiziksel özelliğin birçok genin kodlaması sonucu olması gibi.
Böylece bir tek genin ortadan kalkması o özelliğin ortaya çıkmasını engelleyemiyor.
Bir tek fonksiyonun çok sayıda farklı yapılar tarafından desteklenmesi özelliğini Edelman ‘soysuzlaşma' olarak adlandırdı.
Aynı şey beyin için de geçerli.
Beynimizin tek tek fonksiyonları belli bölgelerde toplanmış olmayıp birçok bölgenin desteğiyle gerçekleşiyor; bunların işleyişi benzer olsa da küçük farklılıklar da içeriyor.
Bir tarafta meydana gelen aksaklık diğer bölgeler tarafından telafi ediliyor.
Beynin işleyişini inceleyen bilişsel nörologların beyindeki farklı bölgelerin ne iş yaptığını tespit etmeye çalışırken karşılaştığı sorun da bu işte.
Bir bölgeye sadece bir fonksiyonu atfederseniz yanlış sonuçlara varırsınız.
Beyincik tek tek özel hareketleri kontrol eden bölge olarak biliniyor.
Fakat bazal gangliya ve motor korteksi adı verilen bölümler de vücut hareketlerimizle yakından ilgilidir.
Hepsi de aynı şeye katkıda bulunduğunda her bir bölgenin tam olarak işlevini belirlemeye çalışmak yanlış bir yaklaşım olur.
Hafıza da çok sayıda beyin sistemlerinin kontrolünde olan temel bir biyolojik fonksiyon.
Daha önce bir kez gördüğünüz birine rastladığınızda o kişinin iyi biri olduğunu ya da yaptıkları iyi bir şeyi hatırlıyor olabilir, ya da sizde iyi duygular uyandırdığını düşünebilirsiniz.
Bunların tümü o kişiye güvenebileceğinizi farklı şekillerde size hatırlatan hafıza biçimleridir.
Edelman ‘soysuzlaşma' özelliğini doğal seleksiyonun kaçınılmaz bir ürünü olarak görüyor.
Bu olgu beyne ilişkin olağandışı durumların neden felaketle sonuçlanmadığını açıklıyor aslında.
Bir de bilim insanlarının neden beynin işlevlerini anlamakta zorluk çektiğini.
Peki Türkiye'de internet ve sosyal medya kullanımı ne kadar?
Ocak 2020'de Ocak 2019'a kıyasla dünya çapında internet kullanıcı sayısı 298 milyon arttı.
Bu, yüzde 7'lik bir artışa tekabül ediyor.
Bu, geçen yılın aynı dönemine göre 3 dakika az olsa da, bu yıl bir kullanıcının yılın 100 gününden fazlasını internete bağlı olarak geçireceği anlamına geliyor.
Raporda şöyle deniyor:
"Tipik bir kullanıcı, uyanık olduğu zamanın yüzde 40'ından fazlasını internette geçiriyor ve 2020'de insanlık hep birlikte toplam 1,25 milyar yılını internet kullanarak geçirmiş olacak."
We Are Social ve Hootsuite'in raporundaki Ocak ayı verilerine göre, Türkiye'de 62,7 milyon internet kullanıcısı var.
Bu sayı, 2019'un aynı dönemine göre yüzde 4 daha fazla.
Türkiye İstatistik Kurumu'nun (TÜİK) 2019 verilerine göre ise, Türkiye'de nüfusun yüzde, 75,3'ü internet kullanıyor.
Erkekler arasında bu oran yüzde 81,8'i, kadınlar arasında ise bu oran yüzde 68,9'u buluyor.
Son 10 yıldaki veriler incelendiğinde, internet kullanım oranının yıldan yıla arttığı görülüyor.
ürkiye 16-64 yaş arası grubun sosyal medyada geçirdiği süre açısından 46 ülke arasında 15'inci sırada yer alıyor.
Raporda yer alan verilere göre, dünya çapında en fazla kullanılan sosyal medya platformu Facebook.
Onu YouTube ve WhatsApp takip ediyor.
Instagram 6'ıncı, TikTok 7'inci, Snapchat 12'inci, Twitter ise 13'üncü sırada yer alıyor.
Türkiye'de Instagram'ın 38 milyon, Snapchat'in ise 7,7 milyon kullanıcısı bulunuyor.
Film ve dizi izleme platformu Netflix'in Nisan ayı itibarıyla dünya çapında abone sayısı 183 milyon.
Reuters'ın haberine göre Netflix, koronavirüs salgınının patlak verdiği 2020'nin ilk çeyreğinde yaklaşık 16 milyon yeni abone kazandı.
Eryurt, 1961-1973 yılları arasında NASA'da görev yaptı.
Ardından Türkiye'ye dönerek ODTÜ'de astrofizik anabilim dalını kurdu.
Eryurt, ilk olarak 1959'da Uluslararası Atom Enerji Ajansı'nın bursuyla Kanada'ya giderek iki yıl çalıştı.
Ardından ABD'ye giden Eryurt, bazı üniversitelerde görev yaptıktan sonra NASA'ya bağlı Goddard Uzay Araştırma Enstitüsü'nde görev aldı; güneşin tarihi üzerine araştırmalar yaptı.
Bu dönemde Goddard Uzay Araştırma Ensitütüsü'nde çalışan tek kadın astronomdu.
Ay'a ilk iniş için yaptığı çalışmalar nedeniyle 1969'da Apollo Başarı Ödülü ile ödüllendirildi.
Eryurt, 13 Eylül 2012'de Ankara'da geçirdiği bir kalp krizi sebebiyle hayatını kaybetti.
Prof. Dr. Dilhan Eryurt'u, onun 5 doktora öğrencisinden biri ve sonuncusu olan ve Türk Astronomi Derneği'nin başkanlığını yapan Erciyes Üniversitesi'nden Prof. Dr. İbrahim Küçük anlatıyor.
Zaman zaman evinin alt katında kalan alkolik oğlunu saymazsak, yalnız yaşayan yaşlı bir dul kadın idi o.
Bir gece oğlu kız arkadaşıyla tartıştı ve ona şiddet uyguladı.
Sürekli içiyor ve küfrediyordu.
Dul kadın 911'i aradı, ama oğlu polis memurları gelmeden önce aracıyla kaçmıştı çoktan.
O zamanlar gece vardiyasında görev yapan bir polis şefiydim.
Olay yerine gidecek polis memurlarına adresi tarih ettiğimi hatırlıyorum.
Oğlunun kaldığı alt kattaki odası çok karışıktı.
Yerde likör şişeleri, devrilmiş bir sandalye, ve kirli çamaşırlar vardı.
Hırpalanmış kız arkadaşı ise çoktan hastaneye kaldırılmıştı.
Evin ana bölümüne dışarıdaki merdivenlerden çıkarken, merakla asılı duran küçük heykelleri fark ettim.
Heykeller, kağıt, tahta ve ip ile birleştirilmiş soyut spiraller şeklindeydi.
Rezidansa girerken üzgün ve sarsılmış görünen yaşlı kadınla konuşan iki polis memurundan birini gözlemledim.
Tekrar tekrar oğlunun kaçtığı yeri soruyordu yaşlı dul kadına, ama kadın onlara doğru bakıp, her seferinde bilmediğini söylüyordu.
Oturma odasına baktığımda birçok sanat kitabının bulunduğu büyük bir kitaplığı fark ettim.
Odanın etrafında bir çok minyatür heykel vardı.
Birkaç soyut resim de duvarlarda asılı idi.
Orada sanki sanatın sessiz sesini hissetmiştim.
Dışarıdaki merdivenlerden, iç duvarlardan ve raflardan duyduğum o ses, bana bu yaşlı kadın hakkında bir şeyler anlatıyordu sanki.
Bu yaratıcı güzellikler onun için çok önemliydi anlaşılan.
Onun göz seviyesine kadar diz çöktüm ve kendimi sorumlu polis şefi olarak tanıttım.
Ona adımı söyledim ve “Merdivenlerde şaşırtıcı derecede küçük minyatür heykeller var, onları siz mi yaptınız?” diye sordum.
Yaşlı kadınla iletişim kurmaya çalışıyordum ve sanatının onun için önemli olduğu da çok açıktı.
Oğlu konusunda yalnız ve hayal kırıklığına uğramıştı, ve aslında bu yüzden sanatı onun için bir kaçış ve kurtuluş yolu idi.
Sanat eserleri evinin her yerindeydi.
Sanatı konusunda konuştuğumuzda adeta gözleri parlıyor ve sanki içi gülüyordu.
Eserleri açıkça onu çok mutlu ediyor ve daha umutlu kılıyordu.
Kendisine bakmak, yaratmak ve biraz neşe hissetmek için gidebileceği tek yerdi onlar.
San Francisco, dijital kültür başkenti.
Bir yanda milyarları olan adamlar, öte yandan sokaklarda yaşayan evsiz veteranlar.
Hepsi yanyana, bu kadar zengin bir şehirde, onca evsiz ve fakirin bulunması ne büyük tezatlık diye düşündüm gelir gelmez.
Sonra öğreniyorum ki, çevre illerden ve eyaletlerden belediyeler, San Francisco'da size bakarlar diye bu evsizleri otobüslere uçaklara bindirip, parti parti bu şehre gönderiyormuş.
Amerika, ne yazık ki bir İsveç ya da Hollanda gibi gerçek anlamda sosyal bir devlet değil.
Özellikle sağlık hizmetleri çok fena.
Öyle ki, bir hastalansanız Türkiye'yi bile mumla arayabilirsiniz.
Türkiye'de en azından özel sağlık sigortası ile falan biraz kendinize baktırabiliyorsunuz.
Market Street, sanırım San Francisco'nun en meşhur caddesi.
Kilometrelerce uzunlukta, bir ucunda Financial district (Finans merkezleri) diğer ucunda da belediye binaları; arada da tanıdık bildik irili ufaklı teknoloji şirketlerinin merkezleriyle tam bir ‘yeni' ekonomi merkezi.
Bu caddede yürürken ‘yeni' küresel dünya düzeninin minik bir versiyonunda yeraldığımı düşündüm.
Bu sefer aklıma koyduğum gibi gittim.
Aslında San Francisco'ya ilk gidişim de değildi.
İşim gereği özellikle Bay Area denen Silikon Vadisi bölgesine gidip gelmişliğim olmuştur.Birkaç start-up ve pazarlama etkinliğine de katıldım.
Birkaç akşam da yerel barlarda kendi kendime takıldım.
Barda oturup içkimi yudumlayıp, cep telefonumdan Leo's adventure oyununu oynayıp ruhuma şerbet dökerken, arada barmenlerle mini muhabbetlerde bulundum.
Böyle olunca da kafalar kalkıyor, yan sandalyelerde oturan amcalar ve ablaların benimle konuşma isteği kabarıveriyordu.
Böyle akşamlardan birinde tesadüfen Amerikalı bir amca ve Türk eşiyle baya bir memleket sohbeti yaptık.
Bir başka akşamda yanıma bir işletme profesörü oturdu.
O'nunla da yeni medya, yeni ekonomi ve pazarlama üzerine konuştuk.
Ben de kız arkadaşımı ne kadar çok sevdiğimi anlattım.
Hatta şu telefonda oynadığım Leo's Fortune oyununu sevmemin sebebinin, oyundaki karakterin kız arkadaşımın babasına aşırı derecede benziyor olmasından kaynaklı olduğunu filan söyledim.
Güzel muhabbet oldu.
Sonra yanıma başka bir kız geldi, her zaman ki gibi sen nerelisin muhabbeti.
O vakitlerde, 2015 yılında yani, sistem, merkezi uyum için elinden geleni yapar diye düşünüyorduk bir yandan.
Sonra geldik 2018 yılına.
Aslında çok alametler belirmişti.
Macaristan ve Polonya'da benzerlerini görmüştük ama onların elinde yeterince güç yoktu.
Ama geldiğimiz nokta ortada, Amerika iklim değişikliği anlaşmasından çekildi.
Göçmenler konusundaki küresel anlaşmayı imzalamadı.
SDG konusunda çekimser.
Trans Pasifik Yatırım ve Ticaret Anlaşması'ndan da çekildi.
NAFTA yeniden müzakereye açıldı.
2015 yılının kazanımları bir bir gitti.